8

 

antiquitatis liceat nobis verba afferre philosophi nostrae aetatis
huc spectantia. Quum enim linguam generis humani nihil aliud
intellegere possim quam ortam ex mente hominis in dies crescente,
loci nimirum et temporis conditionibus nonnunquam interceden—
tibus, aegre abstineam, quin in universum ei assentiar. Sunt
autem verba Ueberwegii haec: „Der Dativ bezeichnet das Wo,
Woran und Womit, oder den Ort, die Bestimmung und das
Mittel der Thatigkeit, wobei die causale Beziehung mit der localen
ursprunglich ebenso verflochten ist, wie sich auch bei der Bildung
von Einzelvorstellungen‚ Begriffen u. s. wa, fiberhaupt bei allen
logischen Operationen, mit dem raumlich-zeitlichen Bilde Elemente,
die aus der inneren Wahrnehmung herstammen, verflechten etc.“ ¹)
Quo modo etiam explicem, quo sit factum, ut instrumentalis loco
intercesserit ldcativus et qui secum cohaereant maxime in con-
tinua explicatione significationis instrumentalis. Tantum autem
abest, ut artiorem compositionem desiderem artis grammaticae
cum philosophica, ut illud tantum de hac depromam, quod a
singularum rerum cognitione adducat ad principalem· veritatem.

Ut vero complectar paucis quid censeam de consociatione
instrumentalis cum locativo et dativo, ante omnia hic tenendum
videtur antiquissimis temporibus in constituendo sermone quum
locum et tempus tum societatem respexisse homines. Neque hoc
alienum a rerum natura. Quum enim lingua in societate homi-
num tantum adoleverit et explicata sit. ad significandam eam
ipsam societatem jam in cunabulis tamquam linguae exstitisse
formas licet divinare. Plerumque autern cum societate simul
locus et tempus significabantur, quorum brevi magis magisque
rationem habebant et praeferebant formas, quae pro his aderant.
In singulis linguis omnino naturalis vis instrumentalis Jam non
perspicua fuit, ut ejus formis alias quoque significationes adderent.

111. Quomodo instrumentalis adhibeatur et quas secum habeat
praepositiones.

Principalem vim instrumentalis ex consensu eruditorum viro-
rum nostrae aetatis illam societatis, comitatus constituimus. Quem

¹) Ueberweg System der Logik Bonn 1868, 3. Aufl. pag. 157 sq. cfr.
etiam, quae idem de casuum origine judicavit pag. 162.

