VITA.

. Natus sum Maenius Walther provinciae Posnaniensis
in oppido, cui nomen est Kurnik a. d. XVII Cal. Jul. a. h. saec.
XLVIII Ricardo medicamentario maturius defuncto et Leontino
e gente Goertziana parentibus, qui fuga ex proelio ad Xionsium
domicilium commisso eo se contulerant. Fidem profiteor evan-
gelicam. Rudimentis literarum imbutus Xionsii a viro benignis-
sime, qui officiis ibi religionem spectantibus etiamnunc flmgitur,
Floetem, puer XIV annorum gymnasii receptus sum Posnaniensis
Friderici Guilelmi‚ quod dicitur, in ordinem quintum. In eo
praeceptoribus a quibus institutus sum semper mihi benevolen-
tissimis animum quam gratissimum retinere nunquam cessabo. Tri-
bus annis post quod proximum domicilio parentum constitutum est
gymnasium Sremae frequentavi. Hieme anni h. saec. LXIX maturi-
tatis testimonior instructus hanc almam Viadrinam adii civibusque
academicis adscriptus a rectore ejus anni magnifico, v. ill. stubba,
nomen professus sum apud ill. philosophorum ordinis decanum
spectabilem v. cl. Schmocldcrs. Quum vix per annum hic studiis
me imbueram‚ exortum est bellum ‚illud cum Francogallis, quo-
rum in finibus stipendia feci iis tempestatibus per IX menses.
Revocatus deinde maxime cura atque opera v. ill. Stobbe tum
iterum rectoris hujus universitatis honore functi, cui quin gratias
maximas agam facere non possum, aestate anni h. s. LXXI denuo
literarum studiis toto me animo dedi.

Scholiis interfui vv. ill. Hertz, Reifferscheid, Rossbach, Dilthcy‚
Riickert‚ Junkmann‚ Roepell. Per tria semestria sodalis fui
seminarii philologici extraordinarii auspiciis vv. cl. Reifferscheid,
Rossbach. Quibus tum vv. ill. quum omnibus, qui in studiis
meis *benevolentissime me adjuverunt, gratias ago quam maximas.

 

